{
  "出版年": "2009",
  "出版者": "真平企業有限公司",
  "年級別": "六上",
  "文類": "真平",
  "書名": "台語讀本11",
  "書寫系統": "漢字",
  "資料": [
    {
      "段": [
        [
          "阿宗，阿宗，定定出國去觀光；去日本，食壽司，去泰國，看廟寺，去美國，踅夏威夷，去義大利，食炒麵，去澳洲，擠羊奶，去紐西蘭，看牧草青青青，一大片，到天邊。",
          "A1tsong1,a1tsong1,tiann7-tiann7tshut4-kok4 khi3 kuan1-kong1,khi3 jit8-pun2,tsiah8 suh4-sih4,khi3 thai3-kok4,khuann3 bio7-si7,khi3 bi2-kok4,seh8 ha7-ua1-i5,khi3 i3-tai7-li7,tsiah8tsha2-mi7,khi3 o3-tsiu1,tsik4 iunn5ni1,khi3liu2-se1-lan5,khuann3 bok8-tshau2tshinn1-tshinn1-tshinn1,tsit8-tua7-phian3,kau3 thinn1-pinn1."
        ]
      ],
      "篇名": "第一課出國去觀光"
    },
    {
      "段": [
        [
          "南美巴西嘉年華，全國狂歡跳「森巴」。熱情節奏來引[毛^火]，「森巴」舞步大眾化，舞者服裝媠閣帊，[身+丑]咧搖咧攏好看。南美巴西嘉年華，熱情狂歡的文化。",
          "Lam5-bi2 pa1-se1ka1-ni5-hua5,tsuan5-kok4kong5-huan thiau3'sim1-pa1'.jiat8-tsing5tsiat4-tsau3 lai5 in2tshua7,'sim1-pa1'bu2-poo7 tai7-tsiong3 hua3,bu2tsia2 hok8-tsong1sui2koh4phann3,pio2--leh4io5--leh4long2 ho2-khuann3. lam5-bi2 pa-se ka-ni5-hua5, jiat8-tsing5 kong5-huan e5 bun5-hua3."
        ]
      ],
      "篇名": "第二課巴西嘉年華會"
    },
    {
      "段": [
        [
          "世間的冊，真奇巧，故事冊誠趣味，台語冊學問飽，數學、自然足心適！歌仔冊教咱唱歌，抑若字典逐項捌，伊的世界確實大。閣有歷史、地理冊，伊的天地實在闊，��咱遊山玩水，盤山閣過嶺。你講世間的冊百百樣，敢毋是足奇巧？",
          "Se3-kan1 e5tsheh4,tsin1ki5-kha2,koo3-su7-tsheh4tsiann5tshu3-bi7,tai5-gi2tsheh4 hak8-bun7 pa2,soo3-hak8,tsu7-jian5tsiok4 sim1-sik4!kua1-a2-tsheh4 ka3 lan2tshiunn3-kua1,iah4-na7 ji7-tian2 tak8-hang7bat4,i1 e5 se3-kai3 khak4-sit8 tua7.koh4 u7 lik8-su2,te7-li2tsheh4,i1 e5 thian1-te7 sit8-tsai7 khuah4,tshua7 lan2 iu5-san1-uan2-sui2,puann5-suann1koh4 kue3-nia2.li2 kong2 se3-kan1 e5tsheh4 pah4-pah4 iunn7,kam2 m7 si7tsiok4 ki5-kha2?"
        ]
      ],
      "篇名": "第三課世間的冊"
    },
    {
      "段": [
        [
          "用青春的筆",
          "Iong7tshing1-tshun1e5 pit4"
        ],
        [
          "寫出美麗的詩",
          "Sia2-tshut bi2-le7 e5 si"
        ],
        [
          "用熱情的聲",
          "Iong7jiat8-tsing5 e5 siann1"
        ],
        [
          "唱出快樂的歌",
          "Tshiunn3-tshut4khuai3-lok8 e5 kua1"
        ],
        [
          "起起落落的人生路途",
          "Khi2 khi2 loh8loh8 e5 jin5-sing1loo7-too5"
        ],
        [
          "一路上咱愛互相幫助",
          "Tshit8-loo7-siong7 lan2 ai3 hoo7-siong1pang1-tsoo7"
        ],
        [
          "毋驚風雨阻礙",
          "M7 kiann1hong1-hoo7tsoo2-gai7"
        ],
        [
          "毋驚拄著失敗",
          "M7 kiann tu2-tioh8 sit-pai7"
        ],
        [
          "咱跤步猶原穩在",
          "Lan2 kha1poo7 iu5-guan5 un2tsai7"
        ],
        [
          "時到花便開",
          "Si5-kau3 hue pian7 khui1"
        ],
        [
          "咱就會有好將來",
          "Lan2 toh8e7 u7ho2tsiong1-lai5"
        ]
      ],
      "篇名": "第四課青春的歌詩"
    },
    {
      "段": [
        [
          "你共世界",
          "Li2 ka7 se3-kai3"
        ],
        [
          "牽來我的目睭前",
          "Khan lai5 gua2 e5 bak8-tsiu1-tsing5"
        ],
        [
          "歐洲的跤球",
          "Au1-tsiu1e5kha1-kiu5"
        ],
        [
          "佇我的面頭前飛",
          "Ti7 gua2 e5 bin7-thau5-tsing5 pue1"
        ],
        [
          "西洋的鬼仔節",
          "Se1-iunn5 e5 kui2 a2-tseh4"
        ],
        [
          "逐家同齊過",
          "Tak8-ke tang5-tse5 kue3"
        ],
        [
          "非洲枵餓的囡仔",
          "Hui1-tsiu1iau1go7 e5gin2-a2"
        ],
        [
          "目屎嘛滴落我的心肝底",
          "Bak8-sai2 ma7 tih4loh8 gua2 e5 sim1-kuann1te2"
        ],
        [
          "你予我知影",
          "Li2 hoo7 gua2tsai1-iann2"
        ],
        [
          "世界公民我嘛算一个",
          "Se3-kai3 kong-bin5 gua2 ma7 sng3tsit8e5"
        ]
      ],
      "篇名": "第五課電視"
    }
  ]
}
