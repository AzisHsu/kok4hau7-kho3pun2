{
  "出版年": "2010",
  "出版者": "真平企業有限公司",
  "年級別": "三下",
  "文類": "真平",
  "書名": "台語讀本6",
  "書寫系統": "漢字",
  "資料": [
    {
      "段": [
        [
          "提齒抿仔，來洗喙，[金+慮]懸[金+慮]下，[金+慮]來[金+慮]去，齒縫的垃圾攏無去！逐工洗，袂費氣，清氣噹噹免驚蛀齒。",
          "Theh8 khi2-bin2-a2,lai5 se2 tshui3,lu3kuan5lu3ke7,lu3lai5lu3khi3,khi2-phang7 e5 lah4-sap4 long2bo5--khi3!tak8kang1 se2,be7 hui3-khi3,tshing1-khi3-tang1-tang1 bian2kiann1 tsiu3 khi2."
        ]
      ],
      "篇名": "第一課洗喙"
    },
    {
      "段": [
        [
          "囡仔人著知道理，早早去睏早早起。身體健康愛注意，洗喙漉喙袂蛀齒，看山看水袂近視，愛運動愛清氣，健康囡仔兄就是你。",
          "Gin2-a2-lang5 tioh8 tsai1 to7-li2,tsa2-tsa2 khi3 khun3 tsa2-tsa2 khi2.sin1-the2 kian7-khong1 ai3 tsu3-i3,se2 tshui3 lok8 tshui3 be7 tsiu3 khi2,khuann3-suann1-khuann3-tsui2 be7 kin7-si7.ai3 un7-tong7 ai3 tshing1-khi3,kian7-khong1 gin2-a2-hiann1 to7-si7 li2."
        ]
      ],
      "篇名": "第二課阿媽的話"
    },
    {
      "段": [
        [
          "跤球，跤球，逐家鬥陣踢跤球，踢來踢去大聲咻，踢一下烏青害溜溜，現現就咧踢跤球，啥知影煞去踢著地球。",
          "Kha1-kiu5,kha1-kiu5,tak8-ke1 tau3-tin7 that4 kha1-kiu5,that4lai5that4khi3 tua7 siann1 hiu1,that4tsit8-e7 oo1-tshenn1 hai7-liu3-liu3,hian7-hian7 to7leh4 that4 kha1-kiu5,siang2tsai1-iann2 suah4 khi3 that4tioh8 te7-kiu5."
        ]
      ],
      "篇名": "第三課踢跤球"
    },
    {
      "段": [
        [
          "每年若到熱天時",
          "Mui2 ni5 na7 kau3 juah8-thinn1 si5"
        ],
        [
          "日頭若火炎熾熾",
          "Jit8-thau5 na2 hue2 iam7-tshih4-tshih4"
        ],
        [
          "規日流汗流袂離",
          "Kui1-jit8 lau5-kuann7 lau5 be7li7"
        ],
        [
          "不時身軀黏黐黐",
          "Put4-si5 sin1-khu1 liam5-thi1-thi1"
        ],
        [
          "走去冰店買冰枝",
          "Tsau2khi3 ping1-tiam3 be2 ping1-ki1"
        ],
        [
          "走入菜市買果子",
          "Tsau2jip8 tshai3-tshi7 be2 kue2-tsi2"
        ],
        [
          "走來厝內吹冷氣",
          "Tsau2lai5 tshu3-lai7 tshue1 ling2-khi3"
        ],
        [
          "走去海邊藏水沬",
          "Tsau2khi3 hai2-pinn1 tshang3-tsui2-bi7"
        ]
      ],
      "篇名": "第四課熱天"
    },
    {
      "段": [
        [
          "這條街，逐項有，肉粽、肉羹、肉圓、臭豆腐，王梨、西瓜、菝仔佮蓮霧，若欲食紅豆冰，就去冰果店揣阮阿舅。",
          "Tsit4 tiau5 ke1,tak8-hang7 u7,bah4-tsang3,bah4-kinn1,bah4-uan5, tshau3-tau7-hu7,ong5-lai5,si1-kue1,puat8-a2 kah4 lian2-bu7,na7 beh4tsiah8 ang5-tau7 ping1,to7 khi3 ping1-ko2-tiam3tshue7 guan2 a1-ku7."
        ]
      ],
      "篇名": "第五課這條街"
    }
  ]
}
