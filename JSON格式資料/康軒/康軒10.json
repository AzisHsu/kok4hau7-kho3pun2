{
  "出版年": "2010",
  "出版者": "康軒文教事業股份有限公司",
  "年級別": "五下",
  "文類": "康軒",
  "書名": "閩南語第10冊",
  "書寫系統": "漢字",
  "資料": [
    {
      "段": [
        [
          "學校的水池，有飼真濟魚，同學蓋好奇，定定圍佇水池邊。[甲+夾]來[甲+夾]去無張持，有人煞來跋落去。老師趕緊共救起，雖然食著兩喙仔水，佳哉平安無代誌。",
          "Hak8-hau7 e5tsui2-ti5, u7tshi7tsin1-tse7 hi5, tong5-oh8 kai3 honn3-ki5, tiann7-tiann7 ui5 ti7tsui2-ti5 pinn1. kheh4lai5kheh4khi3 bo5-tiunn1-ti5, u7-lang5suah4lai5puah8--loh8-khi3. lau7-su1kuann2-kin2 ka7 kiu3-khi2, sui1-jian5tsiah8-tioh8nng7-tshui3-a2tsui2, ka1-tsai3 ping5-an1bo5 tai7-tsi3."
        ]
      ],
      "篇名": "第一課  安全囥第一"
    },
    {
      "段": [
        [
          "阿英的狗仔真厲害。學校放學伊攏知，遠遠伊就走倚來，綴佇跤邊鼻東鼻西，阿英叫伊是好鼻獅。好鼻獅，鼻足利！阿英的秘密伊想欲知，鼻管伸入去冊揹仔內，阿英緊共攬倚來。好鼻獅！袂使！袂使！媽媽若知我就害。",
          "A1-ing1 e5kau2-a2tsin1li7-hai7,hak8-hau7 pang3-oh8 i1long2tsai1, hng7-hng7 i1to7tsau2ua2--lai5, tue3ti7kha1-pinn1phinn7 tang1phinn7 sai1,a1-ing1kio3 i1 si7ho2-phinn7-sai1.ho2-phinn7-sai1, phinn7tsiok4lai7!A1-ing1e5pi3-bit8 i1siunn7-beh4tsai1, phinn7-kong2tshun1jip8-khi3tsheh4-phainn7-a2 lai7,a1-ing1kin2 ka7 lam2ua2--lai5. ho2-phinn7-sai1!be7-sai2! be7-sai2!ma1-ma1na7tsai1gua2to7 hai7."
        ]
      ],
      "篇名": "第二課  好鼻獅"
    },
    {
      "段": [
        [
          "山豬三兄弟，起厝靠家己。大兄用草起，二兄用樹枝；小弟用磚仔，起甲真四序。誰知大野狼，鼻著三兄弟，喙瀾[水^臿][水^臿]滴。野狼腹肚枵，草寮佮柴寮，攏共拆了了。大兄佮二兄，覕去小弟遐，野狼無齣頭，規暝一直吼，啊嗚──",
          "Suann1-ti1 sann1 hiann1-ti7, khi2-tshu3 kho3 ka1-ki7. tua7-hiann1 iong7 tshau2 khi2, ji7 hiann1 iong7 tshiu7-ki1; sio2-ti7 iong7 tsng1-a2, khi2 kah4 tsin1 su3-si7. siang2 tsai1 tua7 ia2-long5,phinn7 tioh8 sann1 hiann1-ti7,tshui3 nua7 tshap8-tshap8-tih4.ia2-long5 pak4-too2 iau1,tshau2 liau5 kah4 tsha5 liau5,long2 ka7 thiah4 liau2-liau2.tua7-hiann1 kah4 ji7 hiann1,bih4 khi3 sio2-ti7 hia1,ia2-long5 bo5 tshut4-thau5,kui1-me5 it4-tit8 hau2,a7-u1──"
        ]
      ],
      "篇名": "第三課  山豬三兄弟"
    },
    {
      "段": [
        [
          "阮老師真本事，毋但[敖^力]教書，閣會曉捏麵尪仔的老工夫。紅面的是關公，白面的是劉備，烏面的是張飛。啊彼身媠姑娘仔，毋知是佗一位？同學的手就烏白指，有的講是你，有的講是伊。",
          "Gun2 lau7-su1tsin1pun2-su7,m7 na7gau5ka3tsu1, koh4e7-hiau2liap8mi7-ang1-a2 e5lau7 kang1-hu1. ang5-bin7 e5 si7 kuan1-kong1, peh8-bin7 e5 si7 lau5-pi7,oo1-bin7 e5 si7 tiunn1-hui1.a1hit4sian1sui2koo1-niu5-a2,m7-tsai1si7 to2-tsit8 ui7? tong5-oh8 e5tshiu2to7 oo1-peh8ki2, u7-e5kong2 si7 li2, u7-e5kong2 si7 i1."
        ]
      ],
      "篇名": "第四課  捏麵尪仔"
    },
    {
      "段": [
        [
          "阿公：以早電話真希罕，若是有代誌欲聯絡，著愛去共人借電話。",
          "A1-kong1: i2-tsa2 tian7-ue7 tsin1 hi1-han2, na7-si7 u7-tai7-tsi3 beh4 lian5-lok8, tioh8-ai3 khi3 ka7-lang5 tsioh4 tian7-ue7."
        ],
        [
          "爸爸：這馬逐家攏有手機仔，敲電話真利便。",
          "Pa5-pa5: tsit4 ma2 tak8-ke1 lang2-u7 tshiu2-ki1-a2, kha3 tian7-ue7 tsin1 li7-pian7."
        ],
        [
          "姐姐：阮攏用電子批，就算講寄去外國，嘛連鞭就收著。",
          "Tse2-tse2: gun2 long2 iong7 tian7-tsu2 phue1, to7-sng3 kong2 kia3 khi3 gua7-kok4, ma7 liam5-mi1 to7 siu1--tioh8."
        ],
        [
          "媽媽：是啊，外國若厝邊，全世界就敢若仝一個庄頭咧！",
          "Ma-ma: si7-- a2, gua7-kok4 na2 tshu3-pinn1, tsuan5 se3-kai3 to7 kann2-na7 kang7 tsit8 e5 tsng1-thau5--leh4!"
        ]
      ],
      "篇名": "第五課  世界庄"
    }
  ]
}
