{
  "出版年": "2009",
  "出版者": "康軒文教事業股份有限公司",
  "年級別": "五上",
  "文類": "康軒",
  "書名": "閩南語第9冊",
  "書寫系統": "漢字",
  "資料": [
    {
      "段": [
        [
          "阿公佮阿媽去坐雲霄飛車，列車慢慢仔起行，雄雄列車衝懸閣衝下，眾人咻甲大細聲。",
          "A1-kong1 kah4 a1-ma2 khi3 tse7 hun5-siau1-hui1-tshia1, liat8-tshia1 ban7-ban7-a2 khi2-kiann5, hiong5-hiong5 liat8-tshia1 tshiong1 kuan5 koh4 tshiong1 ke7, tsing3-lang5 hiu1 kah4 tua7-se3-siann1."
        ],
        [
          "干焦阿媽一直喝：「衝啊，閣衝啊！」",
          "kan1-na1 a1-ma2 it4-tit8 huah4: 'tshiong1--a1, koh4 tshiong1--a1! '"
        ],
        [
          "一下落車，眾人呵咾阿媽誠好膽。",
          "tsit8-e7 loh8-tshia1, tsing3-lang5 o1-lo2 a1-ma2 tsiann5 ho2-tann2."
        ],
        [
          "阿媽講：「哪有影！我嘛驚甲一直叫阮翁的名。」",
          "a1-ma2 kong2: 'na2 u7-iann2! gua2 ma7 kiann1 kah4 it4-tit8 kio3 gun2 ang1 e5 mia5. '"
        ],
        [
          "「恁翁是叫做啥？」",
          "'lin2 ang1 si7 kio3-tso3 siann2? '"
        ],
        [
          "「阮翁就叫做國昌仔。」",
          "'gun2 ang1 to7 kio3-tso3 kok4-tshiong1--a2. '"
        ]
      ],
      "篇名": "第一課  阿媽誠好膽"
    },
    {
      "段": [
        [
          "世間人是百百種，有人生做較粗勇，欲比氣力第一強。有人瘦抽[敖^力]走傱，長途走標真有擋。有人天生較福相，規日笑笑真樂暢。毋管你是佗一種，三頓營養著補充，睏予飽，捷運動，身體一定真健康。",
          "Se3-kan1-lang5 si7 pah4-pah4-tsiong2, u7 lang5 senn1-tso3 khah4 tshoo1-iong2, beh4 pi2 khui3-lat8 te7-it4 kiong5. u7 lang5 san2-thiu1 gau5 tsau2-tsong5, tng5-too5 tsau2-pio1 tsin1 u7-tong3. u7 lang5 thian1-sing1 khah4 hok4-siong3, kui1-jit8 tshio3-tshio3 tsin1 lok8-thiong3. m7-kuan2 li2 si7 to2-tsit8-tsiong2, sann1-tng3 ing5-iong2 tioh8 poo2-tshiong1, khun3 hoo7 pa2, tsiap8 un7-tong7, sin1-the2 it4-ting7 tsin1 kian7-khong1."
        ]
      ],
      "篇名": "第二課  人有百百種"
    },
    {
      "段": [
        [
          "台灣名產上蓋濟，有鹹的、有甜的。澎湖鹹餅芳閣脆，新港糖仔白白白，鹿港糕仔細細塊，新埔柿粿[食+丘]嗲嗲。喙食物仔好配茶，一四界攏有地買，做等路，真好勢，台灣名產上好禮。",
          "Tai5-uan5 bing5-san2 siong7-kai3tse7,u7 kiam5--e5, u7 tinn1--e5. phenn5-oo5 kiam5 piann2 phang1koh4tshe3,sin1-kang2 thng5-a2 peh8-peh8-peh8, lok8-kang2 ko1-a2se3 sue3te3, sin1-poo1khi7-kue2 khiu7-teh4-teh4.tshui3-tsiah8 mih4-a2 ho2 phue3-te5,tsit8-si3-ke3 long2u7-te3-be2,tso3 tan2-loo7,tsinho2-se3, tai5-uan5 bing5-san2 siong7 ho2-le2."
        ]
      ],
      "篇名": "第三課台灣名產"
    },
    {
      "段": [
        [
          "咧欲過年矣，爸爸講欲[毛^火]阮去環島旅行。",
          "Teh4-beh4 kue3-ni5--ah4, pa1-pa1 kong2 beh4 tshua7 guan2 khi3 huan5-to2 lu2-hing5."
        ],
        [
          "阮計畫頭一站欲到南投的「日月潭」，坐船欣賞美麗的風景，紲落來，欲去屏東的「海生館」，觀賞白海翁心適的表演。",
          "Gun2 ke3-ue7 thau5 tsit8 tsam7 beh4 kau3 lam5-tau5 e5 'jit8-guat8-tham5' ,tse7 tsun5 him1-siong2 bi2-le7 e5 hong1-king2, sua3--loh8-lai5, beh4 khi3 pin5-tong1 e5 'hai2-sing1-kuan2' , kuan1-siong2 peh8-hai2-ang1 sim1-sik4 e5 piau2-ian2."
        ],
        [
          "嘛欲去宜蘭冬山河騎鐵馬，上尾仔會到臺北，參觀世界懸的「101大樓」。",
          "Ma7 beh4 khi3 gi5-lan5 tang1-suann1-ho5 khia5 thih4-be2, siong7-bue2--a2 e7 kau3 tai5-pak4, tsham1-kuan1 se3-kai3kuan5e5 “101 tua7-lau5”."
        ],
        [
          "哦！我若想著這層代誌，就歡喜甲強欲睏袂去。",
          "Ooh4! gua2 na7 siunn7 tioh8 tsit4 tsan5 tai7-tsi3, to7 huann1-hi2 kah4 kiong5-beh4 khun3 be7 khi3."
        ]
      ],
      "篇名": "第四課  環島旅行"
    },
    {
      "段": [
        [
          "今仔日，我感覺人真無爽快，媽媽就[毛^火]我去予醫生看。",
          "Kin1-a2-jit8, gua2 kam2-kak4 lang5 tsin1 bo5 song2-khuai3, ma1-ma1 to7 tshua7 gua2 khi3 hoo7 i1-sing1 khuann3."
        ],
        [
          "掛號了後，護士阿姨提一支度針，講：「來，度一下，三十八度二，有發燒！」",
          "Kua3-ho7 liau2-au7,hoo7-su7 a1-i5 theh8 tsit8 ki1 too7-tsiam1, kong2: 'lai5,too7--tsit8-e7, sann1-tsap8-peh4 too7 ji7, u7 huat4-sio1! '"
        ],
        [
          "無偌久，著我予醫生看矣，醫生阿伯講：「來，喙擘開。嚨喉紅絳絳！」紲落來，伊用聽筒聽我的胸坎，講：「有痰喔！你寒著矣！著加歇睏，啉較濟滾水，嘛愛照時間食藥仔！」",
          "Bo5-lua7-ku2, tioh8 gua2 hoo7 i1-sing1 khuann3--ah4 , i1-sing1 a1-peh4 kong2: 'lai5, tshui3 peh4--khui1.na5-au5 ang5-kong3-kong3! ' sua3--loh8-lai5,i1 iong7 thiann1-tang5 thiann1 gua2 e5 hing1-kham2, kong2: 'u7 tham5--ooh4! li2 kuann5 tioh8 a1!tioh8ke1hioh4-khun3,lim1 khah4 tse7 kun2-tsui2, ma7 ai3 tsiau3 si5-kan1 tsiah8 ioh8-a2!'"
        ],
        [
          "啊！破病誠艱苦，希望明仔載就會好。",
          "Ah4! phua3-penn7 tsiann5 kan1-khoo2, hi1-bang7 bin5-a2-tsai3 to7 e7 ho2."
        ]
      ],
      "篇名": "第五課  予醫生看"
    }
  ]
}
