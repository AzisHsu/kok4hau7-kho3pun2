{
  "出版年": "2010",
  "出版者": "康軒文教事業股份有限公司",
  "年級別": "六下",
  "文類": "康軒",
  "書名": "閩南語第12冊",
  "書寫系統": "漢字",
  "資料": [
    {
      "段": [
        [
          "阿純：阿誠，你敢知影消防隊會當替咱做啥物代誌？",
          "A1-sun5:a1-sing5, li2kam2tsai1-iann2 siau1-hong5tui7 e7tang3the3 lan2 tso3 siann2-mih4tai7-tsi3?"
        ],
        [
          "阿誠：若火燒厝，[人+因]會來拍火啊！",
          "A1-sing5: na7hue2-sio1-tshu3, in1e7lai5 phah4-hue2--a1!"
        ],
        [
          "阿純：毋但按呢，[人+因]閣會替人掠蛇、挽蜂岫，佮救動物喔！",
          "A1-sun5:m7 na7 an2 ne1,in1koh4e7 the3lang5 liah8 tsua5, ban2 phang1-siu7,kah4kiu3 tong7-but8--ooh4!"
        ],
        [
          "阿誠：遮厲害喔？",
          "A1-sing5:tsia1li7-hai7--oo1?"
        ],
        [
          "阿純：著啊!像昨昏阮遐有一隻貓仔囝，拔落去水溝仔底，就是消防隊共伊救出來的呢！",
          "A1-sun5:tioh8--ah4!tshiunn7 tsa1-hng1 gun2 hia1 u7 tsit8 tsiah4 niau1-a2-kiann2, puih8 loh8-khi3 tsui2-kau1-a2 te2, to7-si7 siau1-hong5 tui7 ka7 i1 kiu3--tshut4--lai5--e5--neh4!"
        ],
        [
          "阿誠：真正的喔！按呢我大漢嘛欲做消防隊員。",
          "A1-sing5 : tsin1-tsiann3--e5--ooh4! an2-ne1 gua2 tua7-han3 ma7 beh4 tso3 siau1-hong5 tui7-uan5."
        ]
      ],
      "篇名": "第一課  消防隊"
    },
    {
      "段": [
        [
          "一陣一陣的砲仔聲、鑼鼓聲愈來愈倚，我緊走出去看。",
          "Tsit8 tsun7 tsit8 tsun7 e5 phau3-a2 siann1, lo5 koo2 siann1 lu2 lai5 lu2 ua2, gua2 kin2 tsau2 tshut4 khi3 khuann3."
        ],
        [
          "哇！有千里眼、順風耳，閣有八人扛的大轎，原來是咧迎媽祖。",
          "Uah4! u7 tshian1-li2-gan2,sun7-hong1-ni2, koh4 u7 peh4 lang5 kng1 e5 tua7 kio7, guan5-lai5 si7 teh4 ngia5 ma2-tsoo2."
        ],
        [
          "捌聽阿媽講，媽祖保庇咱祖先，對唐山平安來到臺灣，是咱的守護神。",
          "Bat4thiann1a1-ma2kong2, ma2-tsoo2 po2-pi3 lan2 tsoo2-sian1,tui3tng5-suann1ping5-an1lai5kau3 tai5-uan5, si7 lan2e5siu2-hoo7-sin5."
        ],
        [
          "拜拜的時，我有聽著阿媽求媽祖，保庇我[敖^力]大漢。我嘛細聲請媽祖婆，保庇阿媽身體勇健。",
          "Pai3-pai3 e5 si5, gua2 u7 thiann1 tioh8 a1-ma2 kiu5 ma2-tsoo2, po2-pi3 gua2 gau5 tua7-han3. gua2 ma7 se3-siann1 tshiann2 ma2-tsoo2 po5, po2-pi3 a1-ma2 sin1-the2 iong2-kiann7."
        ]
      ],
      "篇名": "第二課迎媽祖"
    },
    {
      "段": [
        [
          "母語日，講母語，聽著親切閣趣味，台語若講「感謝你」，客語愛講「承蒙你」，毋知原住民的話，到底是講做啥物？啊若越南佮印尼，又閣欲按怎表示？逐家輕鬆學母語，講袂輾轉若咬舌，免驚人笑勇敢講落去。",
          "Bo2-gi2 jit8, kong2 bo2-gi2, Thiann1-tioh8 tshin1-tshiat1 koh4 tshu3-bi7, tai5-gi2 na7 kong2 'kam2-sia7--li2' , kheh4-gi2 ai3 kong2 'sin5-mong5 ngi3' , m7 tsai1 guan5-tsu7-bin5 e5 ue7, tau3-te2 si7 kong2 tso3 siann2-mih4? a2 na7 uat8-lam5 kah in3-ni5, iu7-koh4 beh4 an2-tsuann2 piau2-si7? tak8-ke1 khin1-sang1 oh8 bo2-gi2, kong2-be7 lian2-tng2 na7 ka7-tsih8, bian2 kiann1 lang5 tshio3 iong2- kam2 kong2--loh8--khi3."
        ]
      ],
      "篇名": "第三課母語日"
    },
    {
      "段": [
        [
          "大樹青青",
          "Tua7 tshiu7 tshinn1-tshinn1"
        ],
        [
          "鳳凰花開",
          "Hong7-hong5hue1khui1"
        ],
        [
          "南風溫柔吹起",
          "Lam5-hong1 un1-jiu5 tshue1 khi2"
        ],
        [
          "紅色蝴蝶",
          "Ang5 sik4 oo5-tiap8"
        ],
        [
          "欲來離枝",
          "Beh4 lai5 li7 ki1"
        ],
        [
          "飛向家己的藍天",
          "Pue1 hiong3 ka1-ki7 e5 na5-thinn1"
        ],
        [
          "點點滴滴",
          "Tiam2-tiam2-tih4-tih4"
        ],
        [
          "小學六年",
          "Sio2-hak8 lak8 ni5"
        ],
        [
          "難忘美麗記持",
          "Lan5-bong5 bi2-le7 ki3-ti5"
        ],
        [
          "感謝感恩",
          "Kam2-sia7 kam2-un1"
        ],
        [
          "老師同窗",
          "Lau7-su1 tong5-tshong1"
        ],
        [
          "再會重逢何時",
          "Tsai3-hue7 tiong5-hong5 ho5-si5"
        ],
        [
          "蟬聲依依",
          "Sian5 siann i1-i1"
        ],
        [
          "響亮上天",
          "Hiang2-liang7 tsiunn7-thinn1"
        ],
        [
          "精神遐爾飽滇",
          "Tsing1-sin5 hiah4-ni7 pa2-tinn7"
        ],
        [
          "寂寞韆鞦",
          "Tsik8-bok8 tshian1-tshiu1"
        ],
        [
          "幌來幌去",
          "Hainn3 lai5 hainn3 khi3"
        ],
        [
          "擛手告別童年",
          "Iat8-tshiu2 ko3-piat8 tong5-ni5"
        ],
        [
          "點點滴滴",
          "Tiam2-tiam2-tih4-tih4"
        ],
        [
          "小學六年",
          "Sio2-hak8 lak8 ni5"
        ],
        [
          "永遠莫放袂記",
          "Ing2-uan2 mai3 pang3-be7-ki3"
        ],
        [
          "感謝感恩",
          "Kam2-sia7 kam2-un1"
        ],
        [
          "老師同學",
          "Lau7-su1 tong5-oh8"
        ],
        [
          "祝福前程萬里",
          "Tsiok4-hok4 tsian5-thing5 ban7-li2"
        ]
      ],
      "篇名": "第四課大樹青青"
    },
    {
      "段": [
        [
          "三分天註定，七分靠拍拼。",
          "Sann1-hun7 thinn1-tsu3-tiann7, tshit4 hun1 kho3 phah4-piann3."
        ],
        [
          "三日早起當一工。",
          "Sann1-jit8 tsai2-khi2 tong3 tsit8 kang1."
        ],
        [
          "骨力食栗，貧惰吞瀾。",
          "Kut4-lat8 tsiah8 lat8, pin5-to7 thun1 nua7."
        ],
        [
          "[艹^任][艹^任]馬，也有一步踢。",
          "Lam5-lam5 be2, ia7 u7 tsit8 poo7 that4."
        ],
        [
          "飽穗的稻仔頭犁犁。",
          "Pa2-sui7 e5 tiu7-a2 thau5 le5-le5."
        ],
        [
          "學好三年，學歹三對時。",
          "Oh8-ho2 sann1 ni5, oh8-phainn2 sann1-tui3 si5."
        ]
      ],
      "篇名": "第五課  勵志俗諺"
    }
  ]
}
