{
  "出版年": "2009",
  "出版者": "康軒文教事業股份有限公司",
  "年級別": "三上",
  "文類": "康軒",
  "書名": "閩南語第5冊",
  "書寫系統": "漢字",
  "資料": [
    {
      "段": [
        [
          "一隻蝶仔飛啊飛，飛來教室的窗仔口，聽老師咧佮學生講話。飛到運動埕邊仔，揣著一片指甲花，閣拄著一隻蝶仔飛啊飛。兩隻蝶仔飛懸飛低，快樂相會。",
          "Tsit8 tsiah4 iah8-a2 pue1--a1 pue1, pue1 lai5 kau3-sik4 e5 thang1-a2-khau2, thiann1 lau7-su1 teh4 kah4 hak8-sing1 kong2-ue7. pue1-kau3 un7-tong7-tiann5 pinn1--a1, tshue7 tioh8 tsit8 phian3 tsing2-kah4-hue1, koh4 tu2-tioh8 tsit8 tsiah4 iah8-a2 pue1--a1 pue1. nng7 tsiah4 iah8-a2 pue1-kuan5-pue1-ke7, khuai3-lok8 siong1-hue7."
        ]
      ],
      "篇名": "第一課  校園的蝶仔"
    },
    {
      "段": [
        [
          "學校彼隻老烏狗，逐工綴阮拋拋走，走來教室烏白抓，覆佇講臺睏中晝。有時徛佇門跤口，看阮無閒咧摒掃。烏狗啊，烏狗，學校若像是恁兜。",
          "Hak8-hau7 hit tsiah lau7 oo1-kau2, tak8-kang1tue3gun2 pha1-pha1-tsau2, tsau2lai5 kau3-sek4oo1-peh8 jiau3, phak4-ti7kang2-tai5 khun3-tiong1-tau3. u7-si5 khia7-ti7 mng5-kha1-khau2, khuann3 guan2 bo5-ing5 teh4piann3-sau3.oo1-kau2--a2,oo1-kau2, hak8-hau7 na7tshiunn7-si7 lin2 tau1."
        ]
      ],
      "篇名": "第二課  學校的烏狗"
    },
    {
      "段": [
        [
          "九月矣，阮閣會當和爸爸四界去放風吹矣。",
          "Kau2--gueh8-a1, gun2 koh4e7-tang3 ham7pa1-pa1si3-ke3 khi3 pang3hong1-tshue1--a1."
        ],
        [
          "爸爸講：「九月九，風吹滿天吼。」爸爸做的風吹足 [敖^力]吼的。",
          "Pa1-pa1kong2: 'kau2-gueh8-kau2, hong1-tshue1mua2-thinn1hau2. ' pa1-pa1tso3e5hong1-tshue1tsiok4gau5 hau2--e5."
        ],
        [
          "行喔！同齊來去放風吹喔！",
          "Kiann5--ooh4!tang5-tse5 lai5-khi3 pang3hong1-tshue1--ooh4!"
        ]
      ],
      "篇名": "第三課九月放風吹"
    },
    {
      "段": [
        [
          "明仔載阮欲來去臺東，坐七點二五的船出帆。海風吹著一定真輕鬆，海面的景色嘛足迷人。若看會著海豬佮海翁，彼就是阮上大的向望。",
          "Bin5-a2-tsai3 gun2 beh4 lai5-khi3 tai5-tang1, tse7 tshit4-tiam2 ji7-goo7 e5 tsun5 tshut4-phang5. hai2 hong1 tshue1 tioh8 it4-ting7 tsin1 khin1-sang1, hai2-bin7 e5 king2-sik4 ma7 tsiok4 be5-lang5, na5 khuann3-e7-tioh8 hai2-ti1 kah4 hai2-ang1, he1 to7-si7 gun2 siong7 tua7 e5 ng3-bang7."
        ]
      ],
      "篇名": "第四課七點二五分的船幫"
    },
    {
      "段": [
        [
          "過年過年，囡仔人上歡喜。新衫穿甲媠媠媠，橐袋仔袋甲滇滇滇。袋啥物？糖仔餅仔喙食物。硩年的紅包紅記記，我欲儉起來飼大豬。",
          "Kue3-ni5 kue3-ni5, gin2-a2-lang7 siong7 huann1-hi2. sin1-sann1 tshing7 kah4 sui2-sui2-sui2, lak4-te7-a2 te7 kah4 tinn7-tinn7-tinn7. te7 siann2-mih4? thng5-a2 piann2-a1 tshui7-tsiah8-mih8. teh4-ni5 e5 ang5-pau1 ang5-ki3-ki3, gua2 beh4 khiam7 khi2-lai5 tshi7 tua7-ti1."
        ]
      ],
      "篇名": "第五課  過年"
    }
  ]
}
