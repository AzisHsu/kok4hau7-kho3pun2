{
  "出版年": "2010",
  "出版者": "康軒文教事業股份有限公司",
  "年級別": "四下",
  "文類": "康軒",
  "書名": "閩南語第8冊",
  "書寫系統": "漢字",
  "資料": [
    {
      "段": [
        [
          "十字路口車足猛，欲過先看青紅燈，紅燈尪仔徛衛兵，叫咱小等才通行；免等偌久換青燈，青燈尪仔行無停，陪咱過路上熱情。",
          "Sip8-ji7 loo7-khau2 tshia1 tsiok4 bing2, beh4 kue3 sing1 khuann3 tshenn1-ang5-ting1, ang5-ting1 ang1-a2 khia7 ue7-ping1,kio3 lan2 sio2-tan2 tsiah4 thong1-hing5, bian2 tan2 gua7 ku2 uann7 tshenn1-ting1, tshenn1-ting1 ang1-a2kia5bo5-ing5, pue5 lan2 kue3-loo5siong7jiat8 tsing5."
        ]
      ],
      "篇名": "第一課  青紅燈"
    },
    {
      "段": [
        [
          "火車欲行行鐵枝，行到車頭月臺邊，有人盤車換高鐵，有人到站欲出去。坐公車，較省錢，計程車，真四序，臺灣的交通，方便無地比。",
          "Hue2-tshia1beh4 kiann5kiann5 thih4-ki1,kiann5 kau3 tshia1-thau5 gueh8-tai5-pinn1,u7-lang5puann5-tshia1 uann7 ko1 thih4,u7-lang5kau3-tsam7beh4 tshut4--khi3.tse7kong1-tshia1,khah4sing2-tsinn5,ke3-ting5-tshia7,thin1 su3-si7.tai5-uan5 e5 kau1-thong1 ,hong1-pian7 bo5-te3-pi2."
        ]
      ],
      "篇名": "第二課  交通真利便"
    },
    {
      "段": [
        [
          "長尾山娘烏頭鬃，胭脂抹甲紅紅紅，尾溜長長足迷人，規身穿甲媠噹噹。長尾山娘有向夢，自由自在真輕鬆，無煩無惱佇臺灣，快快樂樂一工閣一工。",
          "Tng5-bue2-suann1-niu5 oo1 thau5-tsang1,ian1-tsi1 buah4 kah4 ang5-ang5-ang5, bue2-liu1 tng5-tng5 tsiok4 be5-lang5 ,kui1 sin1 tshing7 kah4 sui2-tang1-tang1. tng5-bue2-suann1-niu5u7ng3bang7, tsu7-iu5 tsu7-tsai7 tsin1 khin1-sang1, bo5 huan5 bo5 lo2 ti7 tai5-uan5,khuai3-khuai3-lok8-lok8 tsit8 kang1 koh4 tsit8 kang1."
        ]
      ],
      "篇名": "第三課  長尾山娘"
    },
    {
      "段": [
        [
          "海洋世界真趣味，海馬是魚無成魚，上蓋古錐是海豬，海翁親像噴水池，海膽身軀全全刺，會變色的是花枝，海洋世界上神奇。",
          "Hai2-iunn5 se3-kai3 tsin1 tshu3-bi7,hai2-be2 si7 hi5 bo5-sing5 hi5,siong7-kai3 koo2-tsui1si7 hai2-ti1, hai2-ang1tshin1-tshiunn7 phun3-tsui2-ti5,hai2-tann2 sin1-khu1 tsuan5-tsuan5 tshi3, e7 pian3-sik4 e5 si7 hue1-ki1,hai2-iunn5 se3-kai3siong7sin5-ki5."
        ]
      ],
      "篇名": "第四課  海洋世界"
    },
    {
      "段": [
        [
          "阿同講伊上蓋勇，教室內底練武功，跳來跳去烏白傱，挵著桌仔煞著傷。跤骨烏青真嚴重，頭殼一癗膨膨膨，阿同吼甲若咧霆雷公。",
          "A1-tong5kong2i1siong7-kai3 iong2,kau3-sik4lai7-te2 lian7 bu2-kong1, thiau3 lai5 thiau3khi3oo1-peh8tshong5,long3-tioh8 toh4-a2 soah4tioh8-siong1.kha1kut4oo1-tshenn1tsin1giam5-tiong7, thau5-khak4tsit8 lui5phong3-phong3-phong3,a1-tang5 hau2 kah4na2leh4tan5-lui5-kong1."
        ]
      ],
      "篇名": "第五課  著傷"
    }
  ]
}
